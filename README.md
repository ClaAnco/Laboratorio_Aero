Project: Laboratorio_Aero
Gentili tutte,

Gentili tutti,

Ecco le istruzioni per il lavoro di laboratorio. Discuteremo queste indicazioni domani e potranno esserci piccoli adattamenti. Le modalità di comunicazione dei componenti dei gruppi e del profilo estratto a sorte per ciascun gruppo verranno specificate a breve.

Scopo: studiare le caratteristiche aerodinamiche di alcuni profili (impiegando la vostra implementazione del metodo di Hess-Smith e XFoil) e di una pianta alare (impiegando la vostra implementazione del metodo di Weissenger, le istruzioni su questa parte verranno aggiunte in seguito).

Consegna per la prima parte: utilizzare XFoil per validare l’implementazione del metodo di Hess-Smith, confrontando distribuzione di Cp e valori di CL e CM per il profilo NACA0012 ad angolo di attacco 2 gradi (caso ideale). Verrà fornito un profilo estratto a caso per ogni gruppo tra quelli su http://airfoiltools.com/search/airfoils . Per il profilo estratto, per il NACA0012, e per un terzo profilo scelto liberamente dal gruppo tra quelli su airfoiltools: stimare l’angolo di incidenza di progetto e studiare le condizioni di separazione e di transizione.

Consegna per la seconda parte: verrà fornita in seguito.

Numerosità dei gruppi: i gruppi possono essere costituiti da 2 o 3 persone. Eccezioni saranno considerate solo per seri motivi.

Preparazione del report: preparate i report utilizzando questo template in latex:

https://www.overleaf.com/read/bhpywcmmdqqt#dd5fc2

I report non possono in nessun caso superare le 3 pagine di lunghezza, complessivamente.

Scadenza e consegna: La consegna della relazione deve essere effettuata su WeBeep, su questo post. Contestualmente, devo essere invitato ad una repository su github con il codice utilizzato (il mio account è https://github.com/AtzoriMarco). La scadenza per la consegna dei progetti per poter avere pieno punteggio è domenica 22 dicembre. Progetti consegnati successivamente a questa data ma entro il 5 gennaio saranno penalizzati di 1 punto. Progetti consegnati dopo il 5 gennaio saranno ignorati.

Valutazione: I punti ottenuti con il progetto sono applicati direttamente come bonus al voto di esame, se l'esame e' passato. I risultati del report devono essere interamente riproducibili con il codice fornito nel repository. Per la prima parte: +0.5 punti per una buona stima dell’angolo di progetto e +0.5 per una presentazione efficace dei risultati sui profili. Per la seconda parte: +1 complessivamente, verrà specificato in seguito. Consegnare un codice non funzionante per la prima o la seconda parte causerà un punteggio di 0. Consegnare un report che supera le tre pagine comporterà un punteggio di 0.

Cordiali saluti
